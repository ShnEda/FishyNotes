# DoS/DDoS Servis Dışı Bırakma Saldırıları

## Temel Kavramlar

**DoS (Denial of Service):** Tek bir kaynaktan gerçekleştirilen servis dışı bırakma saldırısıdır.

**DDoS (Distributed Denial of Service):** Birçok sistemden dağıtık şekilde gerçekleştirilen DoS saldırısıdır. Birçok kaynaktan geldiğinden dolayı etkisi daha yüksektir ve bundan dolayı bu saldırıları engellemek daha zordur. Günümüzde bu işlemler ticari ürün haline gelmiş bulunmaktadır (DDoS-for-hire servisleri).

### Olası Sonuçlar:
- Hizmet kesintisi
- Finansal kayıplar
- Prestij kaybı
- Müşteri güven kaybı

## DoS/DDoS Saldırı Vektörleri

### 1. Bellek Taşması (Buffer Overflow)
Günümüzde nadir görülen bir yöntemdir. Karşı bilgisayarda buffer overflow zafiyeti bulunması gerekir. Örneğin C dilinde `malloc` ile 32 bitlik alan ayrılmış ama `scanf` ile input kontrolü yapılmamışsa, 128 bitlik veri gönderildiğinde taşan 96 bitlik alan bellekte taşmaya sebep verir. Bu şekilde karşı hedef makinede kod çalıştırma zafiyetleri oluşturulabilir.

### 2. Hacimsel Saldırılar (Volumetric Attacks)
Karşı servisin internet bağlantısı ve bant genişliğini tüketmeyi hedefler. Günümüzde en çok yapılan saldırı türlerindendir. Hedef sistemin ağ kapasitesini aşan miktarda trafik gönderilir.

### 3. Bölme Saldırıları (Fragmentation Attacks)
Çok büyük TCP paketleri yollayarak karşı makinenin RAM'inde ekstra alan kaplamayı hedefler. Bu şekilde karşı makinenin belleği tüketilmiş olur. Ancak günümüzde bu çok yaygın değildir.

### 4. TCP Oturum Tüketme (SYN Flood)
Saldırgan karşı bilgisayara SYN paketi yollar. Hedef sistem SYN+ACK paketi ile yanıt verir ve ACK beklerken askıda kalır. Bunun milyonlarca saldırgandan geldiğini düşünürsek sistem kaynaklarının çok fazla alan kaplayacağını varsayabiliriz. Genelde SYN flood saldırısı olarak bilinir.

### 5. Uygulama Katmanı Saldırısı
Hedefe çok fazla HTTP isteği göndererek web sunucusunun kaynaklarını tüketme saldırısıdır.

## Güncel Olmayan Saldırı Türleri

### Smurf Attack (Günümüzde etkisiz)
Bir ağın içerisindeki tüm bilgisayarlara source IP değiştirerek ping atma yöntemidir. Tüm bilgisayarlar sahte source IP'ye yanıt göndererek hedefi boğar.

### Teardrop Attack (Günümüzde etkisiz)
Saldırgan birleştirilmesi mümkün olmayan bozuk TCP paketleri yollar. Karşı bilgisayar bunu birleştirmeye çalışırken çalıştıramaz ve sistem yanıt veremez hale gelir.

### Land Attack (Günümüzde etkisiz)
ICMP paketi yollanır ancak source IP ve destination IP aynı yapılır. Bu şekilde hedef sistemde kendi kendine loop oluşturulur.

### Ping of Death (Günümüzde etkisiz)
ICMP paketinin boyutu, bu paketin alabileceği maksimum boyuttan yüksek gönderilir. Bundan dolayı bellek taşmasına uğrayıp sistem çökebilir.


## Detaylı Saldırı Analizi: SYN Flood

**Çalışma Mantığı:**
1. Saldırgan hedefe SYN paketi yollar
2. Hedef sistem SYN+ACK ile yanıt verir
3. Hedef sistemden ACK paketi beklenir ancak gelmez
4. Bağlantı "half-open" durumda kalır
5. Binlerce böyle istek sistem kaynaklarını tüketir
