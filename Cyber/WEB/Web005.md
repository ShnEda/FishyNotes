# OS Command Injection

İşletim sistemi komutlarını çalıştırabildiğiniz bir zafiyet türüdür. Uygulama kullanıcı girdisini doğrudan sistem komutlarında kullanıyorsa bu açık ortaya çıkar. Eğer bypass edebilirsek sistem üzerinde tam kontrol sağlanabilir: dosya okuma/yazma, servis manipülasyonu, ağ bağlantıları kurma gibi işlemler gerçekleştirilebilir.

## Tespit Yöntemleri:
- Input alanlarına command separator'lar ekleme (`;`, `|`, `&&`, `||`)
- Time-based tespit (`sleep`, `timeout` komutları)
- Out-of-band tespit (DNS sorguları, HTTP istekleri)

## Korunma:
Kullanıcı girdilerini asla doğrudan sistem komutlarında kullanmayın. Whitelist yaklaşımı, parametre validasyonu ve güvenli API'ler tercih edilmelidir.

---

# CSRF (Cross-Site Request Forgery)

Kullanıcının oturumu açıkken onun yerine istek attırma zafiyetidir. Phishing ile benzerlik gösterir. Örnek senaryo: parola değiştirme isteğini Burp Suite'te yakalayıp HTML form veya JavaScript'e dönüştürürsünüz. Bu crafted içeriği başka kullanıcıya gönderdiğinizde, kurban tıkladığında kendi oturumuyla istek otomatik atılır ve şifresi değişir. Zamanla azalmasına rağmen hala etkili bir zafiyet türüdür.

## Korunma Mekanizmaları:
- CSRF token implementasyonu
- SameSite cookie attribute kullanımı
- Referer/Origin header validasyonu
- İşlem için tekrar doğrulama (re-authentication)

---

# File Upload Zafiyeti

Profil fotoğrafı gibi dosya yükleme noktalarında, sistem zararlı dosyaların (web shell, script) yüklenip çalıştırılmasına izin verebilir. Bypass teknikleri arasında extension manipülasyonu, MIME type değiştirme, null byte injection ve magic bytes eklemek yer alır.

## Güvenlik Kontrolleri:
Dosya yükleme zafiyetlerini önlemek için MIME türü, dosya boyutu ve içeriğin gerçek türü (magic bytes gibi) kontrol edilmelidir. Ek olarak:
- Yüklenen dosyalar execute edilemeyecek dizinlere kaydedilmeli
- Dosya isimleri randomize edilmeli
- Content-Type validasyonu yapılmalı
- Dosya içeriği statik analiz ile kontrol edilmeli
